\section{Alegerea unei soluții software pentru serverul NETCONF}

Există numeroase soluții care lucrează cu protocolul \gls{netconf}, atât pe partea de client, cât și pe cea de server. O listă a acestora este menţinută de către grupul de lucru \gls{netconf} și poate fi găsită online \cite{netconfwiki}. Conţine și soluții software proprietare, dar și soluții cu sursă deschisă. Pentru implementarea simulatoarelor prezentate în această lucrare au fost considerate trei opţiuni de implementare a unui server \gls{netconf}, cu sursă deschisă: \textit{Netopeer}, \textit{OpenYuma} și \textit{\gls{netconf} Test Tool} (unealtă oferită de proiectul \gls{odl}). O comparaţie între acestea va fi prezentată în continuare, justificând astfel alegerea de a folosi una dintre ele în simulatoare \cite{stancu2016comparison}.

\subsection{Netopeer}

\textit{Netopeer} este o soluție ce se bazează pe librăria \textit{libnetconf}, oferind atât o implementare pentru server, cât și una pentru un client al serverului. Această librărie este una cu sursă deschisă, implementată în limbajul C, ce oferă o implementare a protocolului \gls{netconf} \cite{krejci2013building}. Este o soluție care poate fi personalizată, oferind numeroase posibilităţi pentru implementările de server și de client și suportă toate caracteristicile protocolului \gls{netconf}.

\textit{Netopeer} oferă câteva unelte, de exemplu pentru a facilita integrarea modelelor informaționale \gls{yang} în module ale serverului, denumită \textit{administrator-netopeer - netopeer-manager}, sau pentru a configura caracteristicile serverului \gls{netconf}. Orice model de date \gls{yang} poate fi adăugat ca un modul al serverului, însă acesta trebuie prelucrat înainte. Astfel, fişierul \textit{*.yang} este transformat de către această soluție în fişiere pe care serverul le poate recunoaşte, inclusiv un fişier \textit{*.c}, care conţine un schelet de cod C, reprezentând așa-numite funcții cu apel invers (\textit{callback functions}) ce pot fi implementate pentru ca serverul să ofere comportamentul dorit, în raport cu modelul \gls{yang} folosit. Apoi, codul C este compilat, rezultând o bibliotecă partajată (\textit{shared library}) care poate fi utilizată de către codul de bază al serverului.

\subsection{OpenYuma}

\textit{OpenYuma} este o soluție software care se bazează pe proiectul \textit{Yuma}, care a devenit proprietar în anul 2011. Propune de asemenea implementări pentru server și client \gls{netconf}, scrise în limbajul C, oferind chiar posibilitatea de a încorpora acest cod în dispozitive al căror software folosește tot limbajul C.

\textit{OpenYuma} are o filosofie asemănătoare cu \textit{Netopeer}, oferind unelte pentru transformarea modelelor \gls{yang} în cod C schelet, care să fie apoi implementat pentru ca serverul \gls{netconf} să ofere facilităţile propuse. Unealta propusă de această soluție software se numeşte \textit{yangudmp} și transformă fişierele \textit{*.yang} în fişiere \textit{*.h} și \textit{*.c}, conţinând, la fel ca în cazul \textit{Netopeer}, funcții de apel invers ce trebuie rescrise.

Codul C obţinut după transformarea modelelor \gls{yang} se compilează, rezultând tot o bibliotecă partajată care să poată fi folosită de către codul de cază al serverului. Aceasta poate fi încărcată în momentul inițializării serverului sau chiar în mod dinamic, în timp ce acesta rulează.

\subsection{Unealta de Test Netconf - \textit{Netconf Testtool}}

Unealta de Test Netconf este o soluție software oferită în cadrul proiectului OpenDaylight \cite{odlnetconftesttool}. Este o soluție simplă, care nu poate fi personalizată foarte mult, oferind doar o implementare Java pentru un server \gls{netconf}. Aceasta este folosită de proiectul \gls{odl} pentru a-și testa interfaţa de Sud care implementează protocolul \gls{netconf}.

Scopul acestei soluții este puţin diferit de al celorlalte, deoarece \textit{Testtool} nu își propune oferirea unei soluții software care implementează un server \gls{netconf} care apoi să poată fi integrat cu echipamentele de rețea, ci oferirea unei soluții simple și rapide care să încarce un model \gls{yang} specific, cu scopul de a-l testa. Cu toate acestea, acest software a fost considerat pentru comparaţie, deoarece și scopul simulatoarelor este de a testa modelele \gls{yang} și de a crea topologii specifice rețelelor de transport de date fără fir, expunând modelele informaționale descrise anterior.

\subsection{Comparaţie între soluţiile care oferă server NETCONF}

Soluţiile descrise anterior au fost evaluate atât prin compararea documentaţiei relevante pe care acestea o pun la dispoziţie, cât și prin experimente practice care iar în considerare diferite scenarii. 

Comparaţia bazată pe lucrurile descrise în documentaţie este rezumată în Tabelul \ref{tab:Table_1}, în timp ce un sumar al comparaţiei bazată pe experimentare se găseşte în Tabelul \ref{tab:Table_2}.

\begin{table}[hp]
	\caption{Comparaţie a caracteristicilor oferite de cadrele software considerate.\label{tab:Table_1}}
	
	\begin{tabular}{|M{0.35\textwidth}|M{0.17\textwidth}|M{0.17\textwidth}|M{0.16\textwidth}|}
		\hline 
		\textbf{Criteriile} & \multicolumn{3}{c|}{\textbf{Soluții servere NETCONF}} \tabularnewline
		\cline{2-4} 
		\textbf{de comparație} & \textbf{\emph{Netopeer}} & \textbf{\emph{OpenYuma}} & \textbf{\emph{Testtool}}\tabularnewline
		\hline 
		Limbajul de programare & C & C & Java\tabularnewline
		\hline 
		Încărcarea modelelor YANG brute & Nu & Nu & Da\tabularnewline
		\hline 
		Încărcarea dinamică a modulelor în server & Da & Da & Nu\tabularnewline
		\hline 
		Baza de stocare a datelor NETCONF & toate & toate & de operare \tabularnewline
		\hline 
		Suport pentru notificări & da & da & da\tabularnewline
		\hline 
		Port configurabil & da & da & da\tabularnewline
		\hline 
		Mai multe instanțe de server & nu & da & da \tabularnewline
		\hline 
		Mai multe conexiuni în același timp & da & da & da\tabularnewline
		\hline 
		Capabilități pentru depanare & jurnalizare & jurnalizare & jurnalizare\tabularnewline
		\hline
	\end{tabular}
\end{table}

Primul criteriu care poate fi considerat este limbajul pe programare în care aceste soluții software sunt implementate: \textit{Netopeer} și \textit{OpenYuma} sunt scrise în limbajul C, pe când \textit{Testtool} este o implementare Java.

Un alt criteriu pentru evaluare constă în abilitatea serverului de a încărca în mod direct (dinamic sau în momentul inițializării) modele \gls{yang}. Această posibilitate este oferită doar de implementarea Java. Celelalte două soluții au nevoie de o fază premergătoare de procesare,transformând fişierele \textit{*.yang} în \textit{*.c}. \textit{Netconf Test Tool} poate încărca modelul \gls{yang} doar în momentul inițializării serverului, dintr-un director anume, pe când celelalte cadre software pot încărca acest model, după ce a fost procesat, în mod dinamic.

Un alt subiect pentru comparaţie este dat de tipurile de baze de stocare de date propuse de protocolul \gls{netconf} suportate de implementările serverelor. \textit{Netopeer} și \textit{OpenYuma} folosesc fişiere \gls{xml} în care stochează informaţiile și suportă toate cele trei tipuri de baze de stocare a datelor propuse de \gls{netconf}: de iniţializare, de rezervă și de operare. Cealaltă soluție software, \textit{Testtool} oferă posibilitatea de a utiliza doar baza de stocare de date de operare stocând valorile parametrilor în variabile de execuţie, acestea pierzându-se în momentul în care serverul este oprit. O diferenţă importantă apare în acest context, între cele două soluții implementate în C, \textit{OpenYuma} oferind o flexibilitate mai mare. În cazul \textit{Netopeer}, atunci când serverul se iniţializează, încarcă valorile parametrilor din bazele de stocare de date de iniţializare și de operare în memorie. Apoi, începe să analizeze valorile din baza de stocare de date de iniţializare, comparându-le cu valorile corespunzătoare atributelor din cea de operare. Dacă valorile nu sunt egale, sau valoarea din baza de stocare de date de operare nu există (însemnând prima utilizare a serverului), atunci serverul copiază valoarea din baza de stocare de date de iniţializare și apelează funcţia de apel invers asociată parametrului de configurare. Prin această abordare severul se asigură ca nu există inconsistenţe între bazele de stocare de date de iniţializare și de operare și, mai mult, dacă acest server este conectat la un echipament real de rețea, prin apelarea funcţiei cu apel invers asociate parametrului, dispozitivul va fi configurat astfel încât valorile din server să reflecte valorile de pe echipament. \textit{OpenYuma} are o abordare mai flexibilă, permiţând dezvoltatorilor să altereze baza de stocare de date de operare în timpul inițializării modulului, fără a implica baza de stocare de date de iniţializare.

\begin{table}[tp]
	
	\caption{Compararea practică a cadrelor software considerate\label{tab:Table_2}}
	\begin{tabular}{|M{0.35\textwidth}|M{0.17\textwidth}|M{0.17\textwidth}|M{0.16\textwidth}|}
		\hline
		\textbf{Scenariul experimentat} & \textbf{\emph{Netopeer}} & \textbf{\emph{OpenYuma}} & \textbf{\emph{Testtool}} \tabularnewline
		\hline 
		Procesarea \textit{*.yang} în \textit{*.c} & lnctool & yangdump & N/A\tabularnewline
		\hline 
		Reprezentarea bazei de stocare a datelor în cadrul serverului & fişier XML & fișier XML & variabile de execuție \tabularnewline
		\hline 
		Încărcarea datelor în faza de iniţializare a serverului & \textit{startup} & flexibilă, orice se poate suprascrie & N/A \tabularnewline
		\hline 
		Implementarea notificărilor NETCONF & \textit{libnetconf} & funcție cu apel invers oferită & fișier XML \tabularnewline
		\hline 
		Funcții pentru parametrii configurabili & câte una per atribut & câte una per atribut & N/A\tabularnewline
		\hline 
		Funcții pentru parametrii de stare & doar una, globală & câte una per atribut & N/A\tabularnewline
		\hline 
		Conexiuni concurente de la clienți & da & suportă, trebuie implementat & da\tabularnewline
		\hline \end{tabular}
\end{table}

O altă caracteristică importantă a serverelor care poate fi comparată este abilitatea de a genera notificări \gls{netconf}. Toate cele trei soluții oferă notificări. În cazul \textit{Testtool} este o implementare simplă, acestea fiind declanşate printr-o comandă \gls{netconf} și trimise dintr-un fişier \gls{xml} care le conţine. \textit{OpenYuma} oferă câte o funcție cu apel invers pentru fiecare notificare pe care o găseşte în momentul procesării modelului \gls{yang}. \textit{Netopeer} nu are această abilitate în mod implicit, însă suportul este oferit de \textit{libnetconf}.

Din perspectiva funcţiilor cu apel invers generate în momentul procesării modelului \gls{yang} putem compara doar cele două soluții implementate în limbajul C, deoarece \textit{Testtool} nu oferă astfel de caracteristici. Soluția \textit{Netopeer} oferă posibilitatea de a alege care dintre parametrii configurabili vor avea o funcție cu apel invers asociată, în timp ce \textit{OpenYuma} va genera o astfel de funcție pentru fiecare din parametrii configurabili pe care îi găseşte în modelul \gls{yang}. Pentru informaţiile de stare \textit{Netopeer} generează o singură funcție cu apel invers care este apelată pentru orice operaţie \gls{netconf} de tip \textit{get} care ajunge la server, iar \textit{OpenYuma} generează câte o astfel de funcție pentru fiecare parametru de stare.

Din punctul de vedere al abilităţii de a configura portul pe care serverul acceptă conexiuni, toate soluţiile oferă această posibilitate. \textit{Testtool} are nevoie de un port de plecare, incrementând apoi numărul portului pentru celelalte instanţe ale serverului. Și celelalte soluții oferă posibilitatea de a schimba portul pe care serverul ascultă. Din perspectiva rulării mai multor instanţe de server pe aceeaşi mașină, atât \textit{Testtool} cât și \textit{OpenYuma} oferă această posibilitate, diferitele instanţe folosind porturi diferite. \textit{Netopeer}, pe de altă parte, nu permite rularea mai multor instanţe pe aceeaşi mașină.

Un alt criteriu pentru compararea acestor cadre software este dat de suportul pentru mai multe fire de execuție, adică abilitatea serverului de a permite conectarea mai multor clienţi în același timp. \textit{Testtool} oferă această posibilitate. \textit{OpenYuma} oferă de asemenea acest suport, cu menţiunea că accesul concurent la resursele comune trebuie rezolvat în funcțiile cu apel invers care vor fi implementate de către dezvoltatori, nefiind rezolvat de către cadrul software. În cazul \textit{Netopeer}, acest acces concurent este rezolvat din faza de proiectare a serverului și este oferit de \textit{libnetconf}.

Și capabilitățile de depanare oferite ar putea constitui un criteriu de comparaţie, însă toate soluţiile se bazează pe fişiere de tip jurnal, oferind mai multe niveluri de jurnalizare.

Pe baza acestei comparaţii a fost aleasă soluţia \textit{OpenYuma} pentru implementarea serverului \gls{netconf} folosit în simulatoare, ea oferind cea mai mare flexibilitate.